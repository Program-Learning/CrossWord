黄河远上白云间
一片孤城万仞山  
羌笛何须怨杨柳
春风不度玉门关  
饮马渡秋水
水寒风似刀  
平沙日未没
黯黯见临洮  
昔日长城战
咸言意气高  
黄尘足今古
白骨乱蓬蒿  
桂魄初生秋露微
轻罗已薄未更衣  
银筝夜久殷勤弄
心怯空房不忍归  
渔舟逐水爱山春
两岸桃花夹古津  
坐看红树不知远
行尽青溪不见人  
山口潜行始隈隩
山开旷望旋平陆  
遥看一处攒云树
近入千家散花竹  
樵客初传汉姓名
居人未改秦衣服  
居人共住武陵源
还从物外起田园  
月明松下房栊静
日出云中鸡犬喧  
惊闻俗客争来集
竞引还家问都邑  
平明闾巷扫花开
薄暮渔樵乘水入  
初因避地去人间
及至成仙遂不还  
峡里谁知有人事
世中遥望空云山  
不疑灵境难闻见
尘心未尽思乡县  
出洞无论隔山水
辞家终拟长游衍  
自谓经过旧不迷
安知峰壑今来变  
当时只记入山深
青溪几度到云林  
春来遍是桃花水
不辨仙源何处寻  
名花倾国两相欢
长得君王带笑看  
解释春风无限恨
沉香亭北倚阑干  
有耳莫洗颍川水
有口莫食首阳蕨  
含光混世贵无名
何用孤高比云月    
吾观自古贤达人
功成不退皆殒身  
子胥既弃吴江上
屈原终投湘水滨  
陆机雄才岂自保
李斯税驾苦不早  
华亭鹤唳讵可闻
上蔡苍鹰何足道    
君不见吴中张翰称达生
秋风忽忆江东行  
且乐生前一杯酒
何须身后千载名    
长相思 在长安  
络纬秋啼金井阑
微霜凄凄簟色寒  
孤灯不明思欲绝
卷帷望月空长叹  
美人如花隔云端  
上有青冥之长天
下有渌水之波澜  
天长路远魂飞苦
梦魂不到关山难  
长相思
摧心肝  
噫吁嚱
危乎高哉    
蜀道之难
难于上青天    
蚕丛及鱼凫
开国何茫然    
尔来四万八千岁
不与秦塞通人烟  
西当太白有鸟道
可以横绝峨眉巅  
地崩山摧壮士死
然后天梯石栈相钩连  
上有六龙回日之高标
下有冲波逆折之回川  
黄鹤之飞尚不得过
猿猱欲度愁攀援  
青泥何盘盘
百步九折萦岩峦  
扪参历井仰胁息
以手抚膺坐长叹  
问君西游何时还
畏途巉岩不可攀  
但见悲鸟号古木
雄飞雌从绕林间  
又闻子规啼夜月
愁空山  
蜀道之难
难于上青天
使人听此凋朱颜    
连峰去天不盈尺
枯松倒挂倚绝壁  
飞湍瀑流争喧豗
砯崖转石万壑雷  
其险也如此
嗟尔远道之人胡为乎来哉
剑阁峥嵘而崔嵬
一夫当关
万夫莫开  
所守或匪亲
化为狼与豺  
朝避猛虎
夕避长蛇
磨牙吮血
杀人如麻  
锦城虽云乐
不如早还家  
蜀道之难
难于上青天
侧身西望长咨嗟    
长安一片月
万户捣衣声  
秋风吹不尽
总是玉关情  
何日平胡虏
良人罢远征  
嫁得瞿塘贾
朝朝误妾期  
早知潮有信
嫁与弄潮儿  
车辚辚 马萧萧
行人弓箭各在腰  
耶娘妻子走相送
尘埃不见咸阳桥  
牵衣顿足拦道哭
哭声直上干云霄  
道旁过者问行人
行人但云点行频  
或从十五北防河
便至四十西营田  
去时里正与裹头
归来头白还戍边  
边庭流血成海水
武皇开边意未已  
君不闻汉家山东二百州
千村万落生荆杞  
纵有健妇把锄犁
禾生陇亩无东西  
况复秦兵耐苦战
被驱不异犬与鸡  
长者虽有问
役夫敢申恨    
且如今年冬
未休关西卒  
县官急索租
租税从何出    
信知生男恶
反是生女好  
生女犹得嫁比邻
生男埋没随百草  
君不见
青海头
古来白骨无人收  
新鬼烦冤旧鬼哭
天阴雨湿声啾啾
劝君莫惜金缕衣
劝君惜取少年时  
花开堪折直须折
莫待无花空折枝  
慈母手中线
游子身上衣  
临行密密缝
意恐迟迟归  
谁言寸草心
报得三春晖  
家临九江水
来去九江侧  
同是长干人
生小不相识  
月黑雁飞高
单于夜遁逃  
欲将轻骑逐
大雪满弓刀  
秦时明月汉时关
万里长征人未还  
但使龙城飞将在
不教胡马度阴山  
金井梧桐秋叶黄
珠帘不卷夜来霜  
熏笼玉枕无颜色
卧听南宫清漏长  
高殿秋砧响夜阑
霜深犹忆御衣寒  
银灯青琐裁缝歇
还向金城明主看  
奉帚平明金殿开 
暂将团扇共徘徊  
玉颜不及寒鸦色 
犹带昭阳日影来  
真成薄命久寻思 
梦见君王觉后疑  
火照西宫知夜饮 
分明复道奉恩时  
长信宫中秋月明 
昭阳殿下捣衣声  
白露堂中细草迹 
红罗帐里不胜情  
洛阳女儿对门居 
才可颜容十五余  
良人玉勒乘骢马 
侍女金盘脍鲤鱼  
画阁朱楼尽相望 
红桃绿柳垂檐向  
罗帷送上七香车 
宝扇迎归九华帐  
狂夫富贵在青春 
意气骄奢剧季伦  
自怜碧玉亲教舞 
不惜珊瑚持与人  
春窗曙灭九微火 
九微片片飞花琐  
戏罢曾无理曲时 
妆成祗是熏香坐  
城中相识尽繁华 
日夜经过赵李家  
谁怜越女颜如玉 
贫贱江头自浣纱  
云想衣裳花想容 
春风拂槛露华浓  
若非群玉山头见 
会向瑶台月下逢  
金樽清酒斗十千 
玉盘珍羞直万钱  
停杯投箸不能食 
拔剑四顾心茫然  
欲渡黄河冰塞川 
将登太行雪满山  
闲来垂钓碧溪上 
忽复乘舟梦日边  
行路难 
行路难 
多歧路 
今安在    
长风破浪会有时 
直挂云帆济沧海  
君不见黄河之水天上来 
奔流到海不复回  
君不见高堂明镜悲白发 
朝如青丝暮成雪  
人生得意须尽欢 
莫使金樽空对月  
天生我材必有用 
千金散尽还复来  
烹羊宰牛且为乐 
会须一饮三百杯  
岑夫子
 丹丘生 
将进酒 
杯莫停  
与君歌一曲 
请君为我倾耳听  
钟鼓馔玉不足贵 
但愿长醉不愿醒  
古来圣贤皆寂寞
 惟有饮者留其名  
陈王昔时宴平乐 
斗酒十千恣欢谑  
主人何为言少钱 
径须沽取对君酌  
五花马   
千金裘 
呼儿将出换美酒 
与尔同销万古愁  
日色欲尽花含烟 
月明如素愁不眠  
赵瑟初停凤凰柱 
蜀琴欲奏鸳鸯弦  
此曲有意无人传 
愿随春风寄燕然  
忆君迢迢隔青天  
昔时横波目 
今作流泪泉  
不信妾肠断 
归来看取明镜前  
秦地罗敷女 
采桑绿水边  
素手青条上 
红妆白日鲜  
蚕饥妾欲去 
五马莫留连  
明朝驿使发
 一夜絮征袍  
素手抽针冷
 那堪把剪刀  
裁缝寄远道 
几日到临洮  
白日登山望烽火 
黄昏饮马傍交河  
行人刁斗风沙暗 
公主琵琶幽怨多  
野云万里无城郭 
雨雪纷纷连大漠  
胡雁哀鸣夜夜飞
胡儿眼泪双双落  
闻道玉门犹被遮 
应将性命逐轻车  
年年战骨埋荒外
空见蒲桃入汉家  
三月三日天气新 
长安水边多丽人  
态浓意远淑且真 
肌理细腻骨肉匀  
绣罗衣裳照暮春
 蹙金孔雀银麒麟  
头上何所有    
翠微匎叶垂鬓唇  
背后何所见    
珠压腰衱稳称身  
就中云幕椒房亲 
赐名大国虢与秦  
紫驼之峰出翠釜 
水精之盘行素鳞  
犀箸厌饫久未下 
鸾刀缕切空纷纶  
黄门飞鞚不动尘 
御厨络绎送八珍  
箫鼓哀吟感鬼神 
宾从杂遝实要津  
后来鞍马何逡巡
当轩下马入锦茵  
杨花雪落覆白蘋
青鸟飞去衔红巾  
炙手可热势绝伦 
慎莫近前丞相嗔    
卢家少妇郁金堂
海燕双栖玳瑁梁  
九月寒砧催木叶 
十年征戍忆辽阳  
白狼河北音书断 
丹凤城南秋夜长  
谁为含愁独不见
更教明月照流黄  
汉家烟尘在东北
汉将辞家破残贼  
男儿本自重横行
天子非常赐颜色  
摐金伐鼓下榆关
旌旆逶迤碣石间  
校尉羽书飞瀚海
单于猎火照狼山  
山川萧条极边土
胡骑凭陵杂风雨  
战士军前半死生
美人帐下犹歌舞  
大漠穷秋塞草腓
孤城落日斗兵稀  
身当恩遇常轻敌
力尽关山未解围  
铁衣远戍辛勤久 
玉箸应啼别离后  
少妇城南欲断肠
征人蓟北空回首  
边庭飘飖那可度 
绝域苍茫无所有  
杀气三时作阵云
寒声一夜传刁斗  
相看白刃血纷纷
 死节从来岂顾勋    
君不见沙场征战苦 
至今犹忆李将军  
鹫翎金仆姑
燕尾绣蝥弧  
独立扬新令 
千营共一呼  
野幕敞琼筵 
羌戎贺劳旋  
醉和金甲舞 
雷鼓动山川  
蝉鸣空桑林 
八月萧关道  
出塞入塞寒
 处处黄芦草  
从来幽并客 
皆共尘沙老  
莫学游侠儿 
矜夸紫骝好  
渭城朝雨浥轻尘 
客舍青青柳色新  
劝君更尽一杯酒
西出阳关无故人  
少年十五二十时
步行夺得胡马骑  
射杀山中白额虎
 肯数邺下黄须儿    
一身转战三千里 
一剑曾当百万师  
汉兵奋迅如霹雳 
虏骑崩腾畏蒺藜  
卫青不败由天幸
李广无功缘数奇  
自从弃置便衰朽 
世事蹉跎成白首  
昔时飞箭无全目
今日垂杨生左肘  
路旁时卖故侯瓜 
门前学种先生柳  
苍茫古木连穷巷
 寥落寒山对虚牖  
誓令疏勒出飞泉 
不似颍川空使酒  
贺兰山下阵如云 
羽檄交驰日夕闻  
节使三河募年少 
诏书五道出将军  
试拂铁衣如雪色 
聊持宝剑动星文  
愿得燕弓射大将
耻令越甲鸣吾君  
莫嫌旧日云中守 
犹堪一战取功勋  
一枝秾艳露凝香
云雨巫山枉断肠  
借问汉宫谁得似
可怜飞燕倚新妆  
大道如青天 
我独不得出  
羞逐长安社中儿 
赤鸡白雉赌梨栗  
弹剑作歌奏苦声 
曳裾王门不称情  
淮阴市井笑韩信
汉朝公卿忌贾生  
君不见昔时燕家重郭隗
拥篲折节无嫌猜  
剧辛乐毅感恩分
输肝剖胆效英才  
昭王白骨萦蔓草
谁人更扫黄金台    
行路难
归去来    
玉阶生白露
夜久侵罗袜  
却下水晶帘 
玲珑望秋月  
妾发初覆额
折花门前剧  
郎骑竹马来 
绕床弄青梅  
同居长干里 
两小无嫌猜  
十四为君妇 
羞颜未尝开  
低头向暗壁
千唤不一回  
十五始展眉
愿同尘与灰  
常存抱柱信
岂上望夫台  
十六君远行 
瞿塘滟滪堆  
五月不可触
猿声天上哀  
门前迟行迹 
一一生绿苔  
苔深不能扫
落叶秋风早  
八月蝴蝶来
双飞西园草  
感此伤妾心
坐愁红颜老  
早晚下三巴
预将书报家  
相迎不道远
直至长风沙  
镜湖三百里 
菡萏发荷花  
五月西施采
人看隘若耶  
回舟不待月
归去越王家  
明月出天山 
苍茫云海间  
长风几万里 
吹度玉门关  
汉下白登道
胡窥青海湾  
由来征战地 
不见有人还  
戍客望边邑
思归多苦颜  
高楼当此夜 
叹息未应闲  
长安城头头白乌
夜飞延秋门上呼  
又向人家啄大屋
屋底达官走避胡  
金鞭断折九马死
骨肉不得同驰驱  
腰下宝玦青珊瑚
可怜王孙泣路隅  
问之不肯道姓名
但道困苦乞为奴  
已经百日窜荆棘
身上无有完肌肤  
高帝子孙尽隆准
龙种自与常人殊  
豺狼在邑龙在野 
王孙善保千金躯  
不敢长语临交衢 
且为王孙立斯须  
昨夜东风吹血腥
东来橐驼满旧都  
朔方健儿好身手 
昔何勇锐今何愚  
窃闻天子已传位 
圣德北服南单于  
花门剺面请雪耻 
慎勿出口他人狙  
哀哉王孙慎勿疏
五陵佳气无时无  
少陵野老吞声哭 
春日潜行曲江曲  
江头宫殿锁千门
细柳新蒲为谁绿    
忆昔霓旌下南苑 
苑中万物生颜色  
昭阳殿里第一人
同辇随君侍君侧  
辇前才人带弓箭
白马嚼啮黄金勒  
翻身向天仰射云
一笑正坠双飞翼  
明眸皓齿今何在
血污游魂归不得  
清渭东流剑阁深 
去住彼此无消息  
人生有情泪沾臆 
江水江花岂终极    
黄昏胡骑尘满城
欲往城南望城北  
梧桐相待老
鸳鸯会双死  
贞女贵殉夫
舍生亦如此  
波澜誓不起
妾心古井水  
君家何处住
妾住在横塘  
停船暂借问
或恐是同乡  
林暗草惊风
将军夜引弓  
平明寻白羽 
没在石棱中  

